{
  "title": "Cremet chokolade-cheesecake",
  "category": "bagværk",
  "ingredients": "**Bund:**\n- 200 g digestive kiks\n- 1 tsk stødt kanel\n- 100 g smeltet smør\n\n**Fyld:**\n- 3 blade husblas\n- 2 dl piskefløde\n- 4 pasteuriserede æggeblommer\n- 2 spsk sukker\n- 400 g flødeost\n- 100 g hvid chokolade\n- 100 g mørk chokolade\n\n**Pynt:**\n- Chokoladespåner",
  "preparation": "1. Knus kiksene, og bland dem med kanelen. Smelt smørret, og bland det i kikseblandingen. Tryk kikseblandingen ned i bunden af en ca. 22 cm stor springform. Sæt bunden i køleskabet i mindst 20 minutter, mens du tilbereder fyldet.\n2. Udblød husblassen i koldt vand i 5 minutter. Lun fløden, og opløs husblassen i fløden. Pisk æggeblommerne lyse og luftige med sukkeret. Tilsæt fløde og flødeost, og pisk cremen, til den er samlet.\n3. Smelt begge slags chokolade, gerne i samme skål, og rør chokoladen i ostecremen. Hæld choko-oste-cremen på kiksebunden, dæk kagen til, og sæt den koldt i mindst 5 timer, gerne natten over.\n4. Pynt kagen med chokoladespåner, og servér i ikke alt for store stykker. Kagen kan holde sig 3-4 dage i køleskabet."
}